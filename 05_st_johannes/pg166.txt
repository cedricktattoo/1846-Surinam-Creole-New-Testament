Da Evangelium vo St. Johannes. 

Kap. 1.

Vo da woord. Da getuigenis vo Johannes. Dem fosi disciple vo Kristus.

Na bigin da woord ben de, en da woord ben de nanga Gado,en Gado srefi ben de da woord.
    2. Da srefi woord ben de nanga Gado sinsi bigin.
    3. Nanga hem Gado ben meki alasani, en sondro hem a no ben meki wansani, disi de.
    4. Na hem in da liebi ben de, en da liebi ben de da letti vo soema.
    5. Da letti de skyn na ini doengroe, ma da doengroe no ben teki en sabi hem.
    6. Gado ben seni wan soema kom, a nem Johannes;
    7. Hem ben kom vo wan getuigenis, vo a getuige vo da letti, vo nanga hem ala soema kom na bribi.
    8. Hem srefi no no ben de da letti; ma a ben moese getuige vo da letti.

/* begin second column of Da Evangelium vo St. Johannes on  page 166 */

    9. Da retti troe letti, disi letti gi ala soema, ben de vo kom na grontapo.
    10. A ben de na kondre (alatem), bikasi hem hem srefi ben meki kondre, ma kondre no ben sabi hem.
    11. A ben kom na hem Eigendom, ma dem soema vo hem no teki hem.
    12. Ma ala dem, disi teki hem, na dem a bem a ben gi tranga, vo dem tron pikien vo Goden; dem, disi bribi na hem nem.
    13. No leki soema meki pikien, vo liebisoema skin en broedoe en nanga liebisoema wani, ma so leki Gado meki soema kom (njoe) gebore.
    14. We, da woord ben tron wan liebisoema, a ben liebi na wi mindri, en wi ben si hem glori, da wan glori, disi de fiti da wan lobbi pikien vo Tata; a foeloe nanga gnade en waarheit.

