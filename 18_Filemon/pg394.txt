394                Gi dem Ebreer.  <!-- page number and header this line -->

na plesi vo joe, di mi da na boeje vo da Evangelium hede.
    14. Ma mi no wani noti sondro joe wani, vo da boen, disi joe doe, no moe de, leki joe doe hem nanga dwingi, ma nanga vry wani.
    15. Somtem vo dati hede wawan a ben platie nanga joe wan pikin piesi tem, vo joe moe kisi hem baka vo alatem;
    16. En no leki wan slavoe soso, ma moro leki wan slavoe, leki wan lobbi brara; fosi vo mi, ma vooral vo joe srefi, sowel na skinfasi, leki na ini Masra.
    17. We, efi joe loekoe mi leki joe vriend, teki hem dan leki mi srefi.
    18. Ma efi a ben doe joe wan ogri, ofoe somtem a habi vo pai joe wansanni, 
potti dati na mi rekening!
    19. Mi, Paulus, skrifi dati nanga mi eigen han, mi sa pai joe dati; mi no 
wani taki gi joe,

<!-- begin second column of Filemon on pg394.txt -->

joe srefi toe moese loekoe loe skrefi leki mi paiman.
    20. Ja, mi brara! meki mi habi da plisiri vo joe hede na ini Masra; 
troostoe mi hatti na ini Masra!
    21. Mi ben skrifi so gi joe, di mi sabi da gehoorzam vo joe; en mi sabi, 
joe sa doe moro foeloe srefi, leki mi taki.
    22. We, meki wan hoso klari toe gi mi; bikasi mi hoop, vo da begi vo oen 
hede, Gado sa gi mi oen baka.
    23. Epafras, disi de nanga mi na boeje vo Kristus Jesus hede. seni joe odi;
    24. So srefi Markus en Aristarkus en Damas en Lukas, dem disi de helpi mi 
na ini da wroko.
    25. Da gnade vo wi Masra Jesus Kristus moese de nanga da geest vo oenoe! 
Amen.
    Da brifi Paulus ben skrifi gi Filemon, ala di a ben de na Rom; en a seni 
hem nanga Onesimus, da foetoeboi vo Filemon.   
